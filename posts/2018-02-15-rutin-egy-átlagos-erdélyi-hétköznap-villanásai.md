---
title: Rutin - egy átlagos erdélyi hétköznap villanásai
date: 2018-02-15 06:41:17
---


A kérdőívről szóló bejegyzést itt találod.
Ebben a bejegyzésben kiderítjük milyen tevékenységeket végzünk, **percről percre**, mi erdélyiek az átlagos hétköznapjainkon, illetve a hétvégéinken. Amire talán nem számítottál: az **Internet/Kommunikáció** az alvás és a munka után a **harmadik** legfontosabb tevékenység az életünkben (ebbe beleértjük a Facebookot és a Messengert, de az egyszerű telefont is). Hétvégente meg előlép a **második** helyre, nagyobb részt kikanyarítva életünkből, mint az étkezés, hobbijaink, sport, kirándulás, vagy akár a bulizás! Jó hír viszont, hogy hétvégéken az ezt követő leggyakoribb elfoglaltság a kirándulás, természetjárás.


[embed width="123" height="456"]https://www.youtube.com/watch?v=KDdu52hqHis[/embed]
Az adatok forrása ez a **SZÉKELYDATA online időfelhasználási kérdőív **volt, amit 266-on töltöttetek ki. A minta leíró statisztikáit alább részletesen is bemutatjuk, ellenben a gyűjtésénél semmilyen kontrollt nem alkalmaztunk - de azt érdemes elöljáróban megjegyezni, hogy legfőképpen Erdély magyar többségű kisvárosaiban (47%) élő, 18-55 éves (90%) korosztályt reprezentálja, de tartalmaz romániai nagyvárosokban (25%), illetve Magyarországon és külföldön élőket (16%) is. A kérdőív anno az online és a nyomtatott sajtóban is egyaránt teret kapott.


A vizualizációt Nathan Yau FlowingData blogján megjelent hasonló, amerikai elemzése ihlette. Ezt a típusú vizualizációt nevezik pont klaszternek és (helytelenül) pontfelhőnek is, itt most az angol *sand dance* (homok-tánc) megfelelőjéből homok-térképnek fogom hívni.


*This post is a time use visualization of the daily routine collected from respondents to our online survey that we have run previously across Transylv. It uses a Flowing Data style sand map time use dynamic point visualization. We find that, as expected, people's  lives are governed by very strong patterns. What is perhaps not so expected is the extent of the influence of the Internet on our time: After sleep and work, this is the third most common activity during the week - and the second most common, falling behind only sleep during the weekend!*



Interaktív vizualizáció
[caption id="attachment_1173" align="aligncenter" width="856"] SZÉKELYDATA | Időfelhasználási Vizualizáció[/caption]


A kérdőívre érkezett válaszokban kiválasztott és leírt tevékenységeket 16 nagy csoportra osztottunk - ez persze nem tökéletes, és lehetne javítani rajta, de íme:




 	**Szundi**: Alvás
 	**Kaja**: Étkezés, Étterem/Vendéglõ
 	**Meló**: Munka (irodai), Munka (kétkezi)
 	**Net**: Internet, Telefon/Chat/Facebook
 	**Zuhany**: Zuhany / Mosdó
 	**Sör**: Szórakozóhely/Kávézó/Pub
 	**Suli**: Tanulás, Magánóra
 	**Hivatal**: Hivatalos elintéznivalók
 	**Otthon**: Házimunka/Gyerekfelügyelet
 	**Sport**: Sport, Edzõterem/Szépségszalon
 	**Úton**: Utazás/Vezetés
 	**Kutya**: Séta/Kutyasétáltatás, Természet/Kirándulás
 	**TV**: TV/Film, Mozi
 	**Vásárlás**: Vásárlás
 	**Áhítat**: Vallásgyakorlás, Önkéntesség
 	**Olvasás**: Olvasás, Újság/Keresztrejtvény
 	**Hobby**: Egyéb Hobby, PC játék, Kertészkedés/Barkácsolás, Rokonlátogatás, Más

Az így kapott tevékenységcsoportokat egyenletesen egy körív mentén elhelyeztük - így lett belőlük egy két dimenziós, adatpontszerű húrdiagram - azaz homoktérkép. Ezután pont formájában elhelyezünk a térképen minden személyt, amint éppen napi teendői között oszcillál.



Hétköznap
[caption id="attachment_1178" align="aligncenter" width="1140"] A legtöbben még szundítunk kora reggel. Lassan ébredezünk. De a kutyát már le kell vinni. A nap zuhannyal és rántottával indul. Közben újságot olvasunk és híreket - a Facebookon. Reggeli után irány munkahely, iskola vagy egyetem. Odaút a forgalomban is eltöltünk pár percet. Van aki otthon marad, és ott végzi teendőit. Mások sporttal, esetleg imával indítják a napot.10 órára már 38%-unk munkában van, 10% suliban/egyetemen és további 10% még/már reggelizik. És ahogy beindul a munkanap, lassan kezdünk sorban állni és kilincselni a hivatalokban is.[/caption]

[caption id="attachment_1179" align="aligncenter" width="1140"] Robog a hétköznap, tanulunk, dolgozunk, gyűjtjük az aláírásokat és a pecséteket. Az ebédidő sokunknál már délben eljön, de van aki egészen délután 3-ig eltolja. De érdemes megfigyelni ahogyan a hétköznap dereka három pólus - munka, net és kaja - körül mozog. Munka közben karcoljuk az emaileket, ebéd mellett görgetjük az üzenőfalat és szórjuk a likekoat, vagy éppen visszavisszük a szendvicset az íróasztal/munkapad/kormány mellé.11 és délután 2 között 45%-49%-unk dolgozik.[/caption]

[caption id="attachment_1180" align="aligncenter" width="1140"] Délután 5-kor már a sulinak vége, és lassan a munkahelyről is kezdünk hazaszállingózni. De a tanulás csoport nagy marad: tán sokan ekkor járnak part-time egyetemre, magánórára, otthon tanulnak. Munka után család, sport vagy hobby! Sokan még bevásárolunk úton hazafele. De még vacsora előtt elvégezzük a házimunkát, valamint néhányan még önkénteskedünk vagy templomba megyünk. Olvasásra, délutáni pihenésre is jut idő (az ennyire kiegyensúlyozott embereket mindig irgyeltem..).[/caption]

[caption id="attachment_1181" align="aligncenter" width="1140"] 8:30-kor vacsoraidő! De este 7 és 11 között messze a leggyakoribb elfoglaltság az Internet. Vacsora után jöhet egy kis relaxáció: TV, Internet, esetleg egy sör vagy tea a haverokkal, vagy talán színház/mozi. De olvasni, sportolni is kitűnő ez az óra. Persze, amint délután, az Internet most is messze mindent visz. Este 10 és 11 között a második leggyakoribb elfoglaltság a TV vagy film és sorozatoznézés.[/caption]

[caption id="attachment_1182" align="aligncenter" width="1140"] Lassan mindenki hazatér, majd pedig egy rövid zuhany és néhány lájk (a SZÉKELYDATA Facebook oldalra is nyomhatsz egyet ;) ) után irány az ágy. Még befejezzük az utólsó oldalt, filmet, linket, üzenetet - és Jó éjt! 11-kor még az emberek egynegyede lóg a neten, de 12-re majdnem mindenki alszik már. Az abszolút alvás-csúcs éjjel 2:30 és 5:30 között jön el: ekkor 96 %-unk pihen. Reboot.[/caption]

[caption id="attachment_1190" align="aligncenter" width="702"] A tevékenységek napközbeni eloszlásának követésére egy időfolyam ábra talán a legalkalmasabb. Ezen nagyon jól kivehető, hogy az alvás és a munka mekkora sávot felölel az időnkből. Ami talán egy picit meglepőbb az a kövér, ciklámen sáv az ábra közepén: Internet. Persze ugyanitt csodálatosan kivehetők a hétköznap periodikus villanásai: a forgalom megsokasodása reggel 8-kor és délután 5-kor (alsó szürke sáv), a báratokkal való találkozás esténként a kávézókban (lila), reggeli és esti sportrutinok (rózsaszín), a délelőtti hivatalos ügyintézés (sötétkék), a munka utáni bevásárlás (világoskék), az esti tévézés (barna), valamint a felkelés utáni és lefekvés előtti zuhany (türkízkék).[/caption]

[caption id="attachment_1189" align="aligncenter" width="704"] Ellenben a tevékenységeket érdemes egymással is összehasonlítani (az alvást és a munkát levettük, a skála-különbség miatt). Ezen az ábrán gyönyörűen kirajzolódik a napi háromszori étkezés (világoszöld): 8, 14 ls 21 órás csúcsokkal - és még talán egy 5 órás második ebéd/uzsonna-csúcs is kivehető, a későig dolgozók rutinjából fakadóan. Ugyanakkor észrevehetjük, hogy sokkal többen választják a reggeli zuhanyt az esti helyett (kék, a válaszadók majdnem egyötöde!) és hogy esténként a TV-zés igen elterjedt tevékyenség, de az olvasás szorosan követi (barna, tengerzöld). Az éjjeli alvási perióduson kívül nincs olyan időszak, amikor az emberek leglább 15%-a ne lógna a neten. Estére majdnem eléri az egynegyedet (viszont hogyha jobban belegondolok, ez nem is olyan rossz arány, még úgy sem, ha azt is figyelembe vesszük, hogy a TV kategória jelentős része internetes film-streaming - esetemben ez az arány közel 100% lenne...)[/caption]
Hétvége
[caption id="attachment_1193" align="aligncenter" width="1125"] Hétvégén később kelünk. De a nap újra zuhannyal és reggelivel indul. A többi rész viszont úgy fest a homok-térképen, mint egy méhkaptár - jelezvén, hogy a hétvégék igazán színesek, mindenki mást és mást űz: A hosszú reggeli után kevesen dolgozunk. Néhányan vásárolni mennek, mások templomba.Van aki a természetet választja, kirándul, kutyát sétáltat vagy éppen a hobbijának hódol. A házimunkára is kerül idő. Hétvégén rendszeresebbek az étkezések is: 10-kor reggelizünk, délután 3-kor ebédelünk és este 8-kor vacsorázunk. A délután főleg a pihenésé és a kirándulásé. Az itthon maradtak tévézünk, internetezünk. Vacsora után jöhet a készülődés, majd irány a város! Hétvégi estéink egyértelműen a barátainknak szenteljük. Ilyenkor később térünk nyugovóra, még akkor is ha otthon is maradtunk.[/caption]

[caption id="attachment_1192" align="aligncenter" width="702"] Hétvégi estéinken a barátokkal való találkozás/sörözés/kávézás/partyzás az egyetlen tevékenység, ami felveszi a versenyt az Internet dominanciájával. De napközben a természet is előnybe kerül.[/caption]

[caption id="attachment_1191" align="aligncenter" width="704"] Egy átlagos hétvégi délutánon, 4- és 5 között az erdélyiek második leggyakoribb tevékenysége a kirándulás, kutyasétáltás (vagy macska is!) természetjárás (ez azért szuper hír, mindenki, aki ide tartozik, adjon egy pacsit az egyik tenyerével a másiknak!). Az étkezések szépen elkülönülnek és a vacsora ugyanakkora jelentőséggel bír, mint az ebéd és a reggeli - ez hétközben nincs teljesen így.[/caption]
Leíró statisztikák
[gallery type="thumbnails" size="large" link="file" ids="1595,1599,1598,1597,1596,1594"]
Köszönöm a figyelmet, találkozunk a következő adatvarázslatnál ;)





**ADATOK + KÓD:** Ebben a bejegyzésben erdély **napi rutin**ját mutatjuk be, időfelhasználási statisztikák alapján. Az eredmény:




 	**Interaktív dinamikus adatvizualizáció: hétköznap (homok-térkép | videó)**
 	**Interaktív dinamikus adatvizualizáció: hétvége (homok-térkép | videó)**
 	Hétköznap időfolyam (statikus)
 	Hétköznapi tevékenységek összehasonlítása (statikus)
 	Hétvége időfolyam (statikus)
 	Hétvégi tevékenységek összehasonlítása (statikus)
 	Leíró statisztikák (kor  | nem | hely | kitöltési idő)
 	Kérdőív (kommentek | javaslatok)

A bejegyzéshez a **SZÉKELYDATA online ****időfelhasználási kérdőív**vel szerzett adatokat használtuk fel. 266 válasz érkezett, ezet mindenikét felhasználtuk. Miután Surveymonkey-ról *CSV* formátumban letölttöttük a válaszokat, ezzel a Jupyter Python munkafüzetettel. Ezt követően elkészítettünk egy **interaktív dinamikus adatvizualizációt homok-térképet)**, d3js nyelvben. A vizualizációt Nathan Yau FlowingData blogján megjelent hasonló, amerikai elemzése ihlette. A színeket colorbrewer segítségével választottuk és a Open Sans betűtípust használtuk. Az válaszok begyűjtése 1 honapot tartott, az online és nyomtatott székelyföldi sajtó segítségével. Az adatok letöltése, formázása 48, illetve a bejegyzés megírása és szerkesztése 12 munkaórát vett igénybe.