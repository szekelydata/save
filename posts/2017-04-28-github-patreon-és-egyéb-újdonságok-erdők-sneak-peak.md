---
title: GitHub, Patreon és egyéb újdonságok + Erdők sneak peak
date: 2017-04-28 05:43:51
---


Github + Patreon = 21. századi tartalom

2017-nek nagy lendülettel vágtunk neki - és az elmúlt időszakban történt jónéhány változás-frissítés a SZÉKELYDATAverzumban. Ebben a bejegyzésben két dologról szeretnélek röviden tájékoztatni titeket:




    Az összes adatvizualizáció forráskódja mostantól elérhető, dokumentációval együtt a **GitHub **forráskód-megosztó portálon. És a dokumentáció is készülőben van.
    Ugyanitt létrehoztam egy projektmenedzsment-felületet is, ahol újabb adatvizualizáció- és adatelemzés-ötleteket javasolhattok, valamint figyelemmel követhetitek a már meglévő ötletek státuszát.
    Én gyakorlatilag egy **Nutella**-**konverter**ként funkcionálok, az adatvizualizációkhoz megírt kódsorok száma egyenesen arányos az általam elfogyasztott mogyorókrém mennyiségével. Ezért az új ötletekhez szükséges Nutellás-vödrök (a "borkán" típusúak nem elég nagyok) finanszírozására létrehoztam egy **Patreon**-profilt ahol a SZÉKELYDATA támogatóivá, "patrónusaivá" válhattok, egy jelképes összeggel hozzájárulva minden adatvizualizációhoz.


Mindkét platformot hamarosan részletesen is bemutatom itt a blogon!



Köszönöm, hogy továbbra is követitek a SZÉKELYDATÁ-t, sok munka vár ránk az következő néhány hónapban - viszont nagyon nagy örömmel tölt el, hogy lassan, de biztosan bővül a SZÉKELYDATAverzum.





Erdők sneak peak

Nem titok, hogy már jó ideje egy öszetett vizualizáción dolgozom (adatfelfedező-felület, azaz "data exploratorium" típusú munka, akárcsak az egészségről, vagy a repülőkről szóló bejegyzés). Ennek témája elsősorban Románia és ezen belül Székelyföld fa-anyag exportja, célországokra, illetve fa- és anyagtípusokra lebontva. Ugyanakkor ez egy globális vizualizáció lesz, tehát a teljes fa-import-export információ elérhető lesz az világ összes országára. Valami ilyesmit kell elképzelni (de hamarosan jön a fő bejegyzés is):



[caption id="attachment_1073" align="aligncenter" width="760"] Itt a fenyves hol a fenyves?[/caption]