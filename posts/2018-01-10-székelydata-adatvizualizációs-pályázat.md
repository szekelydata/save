---
title: SZÉKELYDATA adatvizualizációs pályázat
date: 2018-01-10 05:04:13
---


Az eredményekről szóló bejegyzést itt találod.
Meghirdetjük az **I. SZÉKELYDATA adatvizualizációs pályázatot**! A pályázat célja az adatfeldolgozás és adatvizualizáció népszerűsítése **iskolások** és **friss egyetemista fiatalok** körében.

Benyújtási határidő: **2018.04.01 2018.04.30**



**UPDATE: A nagyon nagylelkű közösségnek köszönhetően az eredeti 2000 lejes díjkeretet sikerült több, mint megdupláznunk megtripláznunk****!! Továbbá indítottunk egy nyílt kategóriát is, itt bármilyen, szabadon választott adatforrással lehet dolgozni. És még meglepetésekre is jut majd ;-)**

**UPDATE 2**: **Zsűri**

**UPDATE 3**: **Adatok**

**UPDATE 4**: **Új határidő**
**Fődíj: 2000 RON**
**Legjobb adatelemzés: 500 RON**
**Legszebb adatvizualizáció: 500 RON
****Nyílt kategória: 1000 RON**

**Összdíjazás: 7000 RON | 1500 EUR**

A díjak Csala Dénes, Szász Levente, a Székelyhon és több névtelen hozzájáruló adományai.
**További díjak**, felajánlások, adományok javaslatára **egyének** és **cégek jelentkezését várjuk** a mail@csaladen.es címen.
**JELENTKEZÉSI ŰRLAP**





Szabályzat

 	A pályázat célja az **adatfeldolgozás** és **adatvizualizáció népszerűsítése** **iskolások** és **friss egyetemista fiatalok** körében.
 	A teljes pályázati kiírást, feltételeket, esetleges módosításokat, adatsort és bármilyen más ezzel kapcsolatos hírt a SZÉKELYDATA blogon nyilvánosságra hozunk. Fenntartjuk a szabályzat bármikori megváltoztatásának jogát.
 	A pályázatra bárki jelentkezhet aki **1994.01.01** után született. Ezt az esetleges díjátvételkor igazolni kell.
 	A pályázatra **NEM** jelentkezhetnek adatelemzői és/vagy adatvizualizációs tevékenységet **teljes idejű munkakörben** folytató fiatalok. Ezt az esetleges díjátvételkor igazolni kell.
 	A pályamunkákat 8-tagú szakmai zsűri bírálja el (**UPDATE 2**: **Zsűri**). Ennek összetételét a SZÉKELYDATA blogon nyilvánosságra hozzuk.
 	A pályamunkákat két kategóriában pontozzuk: adatanalízis minősége (content) és vizualizáció szépsége (beauty). A Kantar Information is Beautiful Awards szolgál útmutatóul minőségben.
 	Nincsenek megkötések a beadott pályamunkát illetően: lehet statikus vagy interaktív adatvizualizáció, infografika, videó.
 	Egy pályázó több pályamunkát is benyújthat.
 	Pályázó lehet egy személy vagy több tagból alló csapat, de a díjak összege nem személyre, hanem pályamunkára vonatkozik.
 	A pályázatra nyelv/állampolgárság, illetve bármilyennemű hovatartozástól függetlenül bárki jelentkezhet. Ellenben a benyújtott pályamunka nyelve magyar, román vagy angol lehet. A nyelvnek nincs jelentősége az elbírálás során.
 	Abban az esetben ha a zsúri úgy ítéli meg, hogy egyetlen pályamunka sem éri el a minimális szakmai szintet, fenntartjuk a díj kiosztásának eltörlését bármely kategóriában.
 	**A verseny két fordulóban zajlik**.

 	Az **első fordulóban** egy kisebb, tesztadasorral kell dolgozni. Ennek elérhetőségét a SZÉKELYDATA blogon nyilvánosságra hozzuk.
 	A **második fordulóban** a szervezők fenntartják a jogot hogy **csapatokat** állítsanak össze, az első fordulóra beérkezett munkák alapján. Ebben a fordulóban egy új adatsor kerül bemutatásra, ami szerekezetileg megegyezik az első fordulóéval, ám méretében jóval nagyobb.
 	A második fordulóban a pályázóknak **lehetőségük nyílik tanács** és **útmutatás igénybevételére** a versenyzsűri tagjaitól, ezek idejének függvényében.


 	Bármilyen felmerülő kérdést a SZÉKELYDATA blogon kell feltenni a pályázatot meghirdető bejegyzés(ek) alatt, **komment** formában. Személyes kérdéseket a mail@csaladen.es email címre lehet küldeni, ellenben a komment a preferált mód.

Adatok
A pályázat során mindenkinek ugyanazzal az adatsorral kell dolgoznia (**UPDATE 3**: **Adatok**). Az adatsor elérhető a https://szekelydata.csaladen.es/verseny/data.json címen.


Az adatok a **Hol vagytok székely(földi)ek?** SZÉKELYDATA blogbejegyzés alapjául szolgáló, nagyobb székleyföldi településeken született személyek **Facebook**-hálózatának bővített változata.


Az adatok típusa: array of dictionaries, azaz egy több szótár elemből álló vektor. Minden szótár elem több kulcsot tartalmaz (név, születési hely, tartózkodási hely, munkahely, iskola, egyetem, partner, kedvenc könyv, ...), de minimum egy nevet és egy születési helyet. A "név" és "partner" mezőket fiktív nevekre cseréltük, az öszes többi mező 2015-ből származó valós adat.A névváltoztatásokon kívül az adatsoron semmilyen más módosítást nem eszközültünk - ezért a használható feldolgozás előtt szükséges az adatok tisztítása. Jelenleg pl. az a foglalkozás, hogy "tanár" megjelenhet úgy, hogy profesor, professor, tanár, teacher, high-school teacher, tanar, tanra, educator, educător, educatro, ...


Az első fordulóban az adatok csak egy véletlenszerűen kiválasztott kis része áll rendelkezésre (a letöltendő file 7.8MB, 49220 profil). A második fordulóban ez kb. 100-szorosra növekedik.


A pályamunka benyújtható **nyílt kategóriás **vizualizációként is. Ebben az esetben a fenti adat-szabályok **nem** érvényesek és bármilyen tetszőlegesen választott adatforrás használható, szigorú forrásmegjelöléssel. Az elbírálási kritériumok azonosak a főkategóriáéval, ellenben itt csak **egy** díj kerül kiosztásra. A szabad kategória ugyanúgy kétfordulós, de a második fordulóban már az első fordulóban bemutatott adatsort kell használni. Ez lehet az adatsor ugyanaz, vagy hasonló, felnagyított, változata.



Fontos dátumok

 	**ELSŐ FORDULÓ** benyújtási határidő: **2018.04.01 2018.04.30**
 	**MÁSODIK FORDULÓ** benyújtási határidő: **2018.05.01 2018.05.31**

**EREDMÉNYHIRDETÉS**: **2018.06.01 2018.06.30**
Díjak
**Fődíj: 2000 RON**
**Legjobb adatelemzés: 500 RON**
**Legszebb adatvizualizáció: 500 RON
**

**Nyílt kategória: 1000 RON**

A díjak Csala Dénes, Szász Levente, a Székelyhon és számos más személy és cég adományai.
A díjak jogilag személyes, baráti ajándék formáját öltik.
A díjak semmilyennemű jogi kötelezettséget nem vonnak maga után egyik fél részéről sem.
Esetleges **további díjak**, felajánlások, adományok javaslatára **egyének** és **cégek jelentkezését** várjuk a mail@csaladen.es címen.



Pályamunka
A pályamunkák tervezett formátuma a SZÉKELYDATA blogbejegyzéseinek szokásos formátumát követik: egy fő vizualizáció, esetleg több egyszerűbb infografika által kísérve, az adatfeldolgozáshoz és a vizualizációk elkészítéséhez használt kódrészletek, illetve egy rövid történetmesélés.


Így a pályázathoz is 3 benyújtási mező tartozik: **VIZ**, **KÓD** és **LEÍRÁS**.
A pályamunka típusától függetlenül ajánlott a GitHub használata. Itt egy repository-ban csoportosíthatsz mindent. A SZÉKELYDATA blog GitHub csatornája útmutatóul szolgálhat e téren.

A **VIZ** mezőbe kérlek illeszd me a pályamunkád vizualizációs részéhez mutató hyperlinket.
Ha nem sikerül a GitHub beállítása/használata, akkor a következő alternatívákat használd:
- Statikus vizualizáció/infografika esetén: Dropbox, Onedrive, GDrive vagy IMGUR
- Videó esetén: YouTube vagy Videa
- HTML vizualizáció esetén: GitHub, Heroku
- Tableau/PowerBI/Excel más eszközök esetén a beépített online megosztási linket használd

A **KÓD** mezőbe kérlek illeszd be az adatfeldolgozásra és a vizualizáció megvalósítására használt kód elérésez mutató hyperlinket. GitHub, JSBin, JSFiddle vagy más hasonló szolgáltatások használata ajánlott.

A **LEÍRÁS** mezőbe kérlek írd be a következőket, összesen maximum 300 szóban:
- Honnan jött az ötlet?
- Hogyan végezted az adatfeldolgozást?
- Miről szól a vizualizáció?
- Miért érdekes?
- Szeretnél-e ilyesmivel foglalkozni ezután is?
**JELENTKEZÉSI ŰRLAP**



**SOK SIKERT!**